# -*- mode: mandoku-view; -*-
#+TITLE: 宣室志
#+DATE: 2015-08-24 23:40:59.604127
#+PROPERTY: ID KR3l0110
#+PROPERTY: BASEEDITION WYG    
#+PROPERTY: JUAN 卷十
<pb:KR3l0110_WYG_010-1a>¶
欽定四庫全書¶
　宣室志卷十¶
　　　　　　　　　　　　　唐　張讀　撰¶
天寶中有渤海髙生者亡其名病熱而瘠其臆痛不可¶
　忍召醫視之醫曰有鬼在臆中藥亦可療於是煮藥¶
　而飲之忽覺臆中動揺有頃嘔涎斗餘其中凝固不¶
　可解以刃剖之有一人自涎中起初甚么麽俄長數¶
　尺髙生欲苦之其人起出降階遽不見自是疾愈¶
<pb:KR3l0110_WYG_010-1b>¶
滎陽鄭德楙嘗獨乘馬逢一婢姿色甚美馬前拜曰崔¶
　夫人奉迎鄭郎鄭愕然曰素不識崔夫人我又未婚¶
　何迎之有婢曰夫人小女頗有容質且以清門令族¶
　宜相配敵鄭知非人堅拒之俄有黄衣蒼頭十餘人¶
　至曰夫人趣郎迫輒控馬其行甚疾耳中但聞風鳴¶
　奄至一處崇垣髙門外皆列植楸桐鄭立於門外婢¶
　先白須臾命引鄭郎入進厯數門館宇甚盛夫人著¶
　青羅裙年將四十而姿容可愛立於東階下侍婢八¶
<pb:KR3l0110_WYG_010-2a>¶
　九皆鮮整鄭趨詣再拜夫人曰無怪相屈耶以鄭郎¶
　甲族美才願託姻婭小女無堪幸能垂意鄭見逼不¶
　知所對但唯唯而已夫人及堂上命引鄭郎自西階¶
　升堂上悉以花罽薦地左右施豹脚床七寶屏風黄¶
　金屈膝門垂碧箔銀鈎珠絡長筵列饌皆極豐㓗乃¶
　命坐夫人又善清談敘置輕重世難與比食畢命酒¶
　以銀樽貯之可三斗餘琥珀色酌以鏤盃侍婢行酒¶
　味極甘馥向暮一婢前白女郎已艷粧訖乃命引鄭¶
<pb:KR3l0110_WYG_010-2b>¶
　郎出就外間浴以百味香湯左右進衣冠履佩美婢¶
　十人扶入恣為調謔自堂外門步至花燭乃延就帳¶
　女年十四五姿色甚艷目所未見被服粲麗冠絶當¶
　時鄭遂欣然其夜成禮明日夫人命女輿就東堂堂¶
　中置紅羅繡帳衾幃裀蓆皆悉精絶女善彈箜篌曲¶
　詞新異鄭問所迎婚前乘馬來今在何許曰令已返¶
　矣如此百餘日鄭雖情愛頗重而心稍疑忌因謂女¶
　曰可得同歸乎女慘然曰幸託契㑹得事巾櫛然幽¶
<pb:KR3l0110_WYG_010-3a>¶
　㝠理隔不遂如何因涕泣交下鄭審其怪異乃謂夫¶
　人曰家中相思頗有疑恨乞賜還也夫人曰過蒙見¶
　顧良深感慕然幽顯殊途理當暫隔分離之際能不¶
　泫然鄭亦泣下乃大燕㑹與别曰後三年當相迎也¶
　鄭因拜辭婦出門揮淚握手曰雖有後期尚延年嵗¶
　歡㑹尚淺乖離苦長努力自愛鄭亦悲惋婦以襯體¶
　紅衫及金釵一雙贈别曰若未相忘以此為念乃分¶
　袂而去夫人敕送鄭郎乃前青驄也鞁帶甚精鄭乘¶
<pb:KR3l0110_WYG_010-3b>¶
　馬出門倐忽復至其家奴遂云家中失君已一年矣¶
　視其所贈皆真物也其家語云郎君出行之後其馬¶
　自歸不見有人送回鄭始尋其故處惟見大墳傍有¶
　小塚塋前列樹皆已枯矣而前所見悉華茂成陰其¶
　左右人傳云崔夫人及女郎墓也鄭尤異之自度三¶
　年之期必當死矣後至期果見前所使婢乘車來迎¶
　鄭曰生死固有定命茍得安處吾復何憂乃為分判¶
　家事預為終期明日乃暴卒¶
<pb:KR3l0110_WYG_010-4a>¶
李林甫為相既久將以掇禍且天下人多怨望頗招鬼¶
　災乃致方術士以禳去之後得一術士曰相國豪貴¶
　下人積怨者不少矣為禍之基非一朝一夕之故雖¶
　然庶可免者朝夕之禍也林甫曰若之何術士曰可¶
　於長安市求一善射者以備之林甫乃於西市召募¶
　而得焉自云嘗厠軍伍間以善射稱近為病他無所¶
　知林甫即資其衣食計月以給後一夕林甫㑹宴於¶
　庭燕趙翼侍度曲未終忽然中絶善射者異而聽之¶
<pb:KR3l0110_WYG_010-4b>¶
　閴無聞矣乃黙籌曰夜未䦨忽如是非有他邪抑術¶
　士之言耶乃執弓矢踰垣以入視之忽見垣之南有¶
　一物墜而下又一人踰垣來善射者一發中之乃驚¶
　去因至林甫張樂之地見歌者舞者噤而不能囀其¶
　喉屹而不得翻其袖寂寂然若木偶狀者因視垣南¶
　墜下之物即一囊而結者解其中有數百籖皆林甫¶
　衆家僮名氏也於是以名呼一一而應遂宴飲如初¶
　其明日術士來且賀曰賴此人不然幾為所禍向乃¶
<pb:KR3l0110_WYG_010-5a>¶
　負寃而死者也明公久専機要積戾萬狀自兹十稔¶
　乃非吾之所知其後林甫籍沒果符十年之期也¶
大厯中有進士竇裕者家寄淮海下第將之成都至洋¶
　州無疾卒裕嘗與淮陰令吴興沈生善别有年矣聲¶
　塵兩絶莫知其適後沈生自淮海調補金堂令至洋¶
　州舎於館亭中是夕風月清朗夜將半生獨若有所¶
　亡而不得其寢俄見一白衣丈夫自門步入且吟且¶
　嗟似有恨而不舒者久之吟曰家依楚水岸身寄洋¶
<pb:KR3l0110_WYG_010-5b>¶
　州館望月獨相思塵襟淚痕滿生聽之甚覺𩔖竇裕¶
　亟起與語未及遂亡見矣乃歎曰吾與竇君别久矣¶
　豈為鬼耶明日命駕而去行未數里有殯於路前有¶
　誌曰進士竇裕殯宫生驚即馳至館問館吏曰有進¶
　士竇裕自京遊蜀至此暴亡太守命殯於館南二里¶
　外道左殯宫是也沈即致奠拜泣而去¶
李生者貞元中舉進士下第歸潯陽途次商洛㑹漢南¶
　節度使入覲為導騎所廹四顧惟蒼山萬重不知所¶
<pb:KR3l0110_WYG_010-6a>¶
　適時日暮馬劣無僕從見荆棘之深有殯宫在焉生¶
　遂投匿其中導從既逺方將前去又不知道途之幾¶
　何乃嘆曰吾之寄於是豈非命哉於是止於殯宫中¶
　先拜而祝曰某家廬山下第南歸至此為府公前驅¶
　所迫既不可進又不得退是以來魂如有知願容一¶
　夕之安既而閑望時風月澄霽雖郊原數里皆可洞¶
　見又有一殯宫在百步外彷彿見一人俄而漸近乃¶
　一女子粧飾嚴麗短不盡尺至殯宫南入穴中生且¶
<pb:KR3l0110_WYG_010-6b>¶
　聽之聞其言曰金華夫人奉白崔女郎今夕風月好¶
　可以肆目時難再得願稍留念穴中應曰屬有貴客¶
　寄吾之舎吾不忍去乖一夕之歡無足怪矣其人乃¶
　去歸殯宫下生明日至逆旅問之有知者是博陵崔¶
　氏女也隨父為尉江南至此而殁遂藁𦵏焉生感之¶
　乃以酒膳致奠而去¶
唐李林甫方居相位嘗退朝至於堂之前軒見一𤣥狐¶
　其質甚大若牛馬而毛色黯黑有光自堂中出馳至¶
<pb:KR3l0110_WYG_010-7a>¶
　庭顧望左右林甫命弧矢將射之未及已亡見矣自¶
　是凡數日每晝坐輒有一𤣥狐出焉其嵗林甫籍沒¶
　被誅¶
唐丞相李揆乾元初為中書舎人嘗一日退朝歸見一¶
　白狐在庭中擣練石上命侍僮逐之已亡見矣時有¶
　客於揆門者因話其事客曰此祥符也某敢賀至明¶
　日果遷禮部侍郎¶
唐貞元中江陵少尹裴君者亡其名有子十餘嵗聰敏¶
<pb:KR3l0110_WYG_010-7b>¶
　有文學風貌明秀裴君深愛之忽被病旬日益甚醫¶
　藥無及裴君方求道術士為呵禁之冀瘳其疾有叩¶
　門者自稱髙氏子以符術為業裴即延入令視其子¶
　生曰此子非他疾乃妖狐所為耳然某有術能愈之¶
　即謝而祈焉生遂以符術考召僅食頃其子忽起曰¶
　某病今愈裴君大喜謂髙生為真術士且飲食已而¶
　厚贈緡帛謝遣之生曰自此當日久來候耳遂去其¶
　子他疾雖愈而常神魂不足往往狂語或笑哭不可¶
<pb:KR3l0110_WYG_010-8a>¶
　禁髙生每至裴君即以此祈之髙生曰此子精魄已¶
　為妖魅所奪今尚未還耳不旬日當間幸無以憂裴¶
　信之居數日又有王生者自言有神符能以呵禁除¶
　去妖魅疾來謁裴與語謂裴曰聞君愛子被病且未¶
　瘳願得一見矣裴即使見其子生大驚曰此郎君病¶
　狐也不速治當加甚耳裴君因話髙生王笑曰安知¶
　髙生不為狐乃坐方設席為呵禁髙生忽至既入大¶
　罵曰奈何此子病愈而乃延一狐於室内耶即為病¶
<pb:KR3l0110_WYG_010-8b>¶
　者耳王見髙來又罵曰果然妖狐今果至安用為他¶
　術考召哉二人紛然相詬辱不已裴氏家方大駭異¶
　忽有一道士至門私謂家僮曰聞裴公有子病狐吾¶
　善視鬼汝但為請入謁家僮馳白裴君出具話其事¶
　道士曰易愈耳入見二人二人又語曰此亦妖狐安¶
　得為道士惑人道士亦罵之曰狐當處郊野墟墓中¶
　何為撓人乎既而閉戸相鬬毆數食頃裴君益恐其¶
　家童惶惑計無所出及暮忽閴然不聞其聲開户視¶
<pb:KR3l0110_WYG_010-9a>¶
　之見三狐卧地而喘不動揺矣裴君盡鞭殺之後其¶
　子旬月乃愈¶
尹瑗者嘗舉進士下第後為晉陽普原尉既罷秩退居¶
　郊野以文墨自適忽一日有白衣丈夫來謁自稱吴¶
　興朱氏子早嵗嗜學聞明公以文學自負願質疑於¶
　執事無見拒瑗延入與之語且徵其說云家僑嵐川¶
　早歲與御史王君偕至北門今者寓跡於王氏别業¶
　累年自此每四日輒一來甚敏辯縱横詞意典雅瑗¶
<pb:KR3l0110_WYG_010-9b>¶
　深愛之瑗因謂曰吾子機辯𤣥奥可以從郡國之遊¶
　為公侯髙客何乃自取沉滯𨼆跡藂莽生曰余非不¶
　願謁公侯且懼旦夕有不虞之禍瑗曰何為發不祥¶
　之言乎生曰某自今歲來夢卜有窮盡之兆瑗即以¶
　詞慰諭之生頗有愧生後至重陽日有人以釀醖一¶
　瓶遺瑗朱生亦至因以酒飲之初辭以疾不敢飲已¶
　而又曰佳節相遇豈敢不盡主人之歡耶即引滿而¶
　飲食頃大醉告去未行數十步忽仆於地化為一老¶
<pb:KR3l0110_WYG_010-10a>¶
　狐酩酊不能動矣瑗即殺之因訪王御史别墅有老¶
　農謂瑗曰王御史并之禆將往嵗戍於嵐川為狐媚¶
　病而卒已累年矣墓於村北數十步即命家僮尋御¶
　史墓果有穴瑗後為御史竊語其事時唐太和初也¶
元和中有許貞者家于青齊間嘗西逰長安至陜貞與¶
　陜從事友善是日將吿去從事留飲酒至暮方别及¶
　行未十里遂兀然墮馬而二僕摳其衣囊前去矣及¶
　貞醉寤已曛黒馬亦先去因顧道左小逕有馬溺即¶
<pb:KR3l0110_WYG_010-10b>¶
　往尋之不覺數里忽見朱門甚髙槐栁森宻貞既亡¶
　其僕馬悵然遂扣其門已扄鍵有小童出視貞即問¶
　曰此是誰家曰李外郎别墅貞請入謁僮遽以吿主¶
　頃之又令請客入息于賔館即引入門其左有賔位¶
　甚清敞所設屏障皆古山水及名畫經典圖籍裀榻¶
　之𩔖率潔而不華貞坐久之小童出曰主君且至俄¶
　有一丈夫年約五十朱紱銀章儀狀甚偉與生相見¶
　揖讓而坐生因具述從事故人留飲酒道中沉醉不¶
<pb:KR3l0110_WYG_010-11a>¶
　覺曛黒僕馬俱失願寓此一夕可乎李曰但慮此卑¶
　隘不可安止貴客寧有間耶貞謝之李又曰某嘗從¶
　事於蜀尋以疾罷去今則歸休於是矣因與談話甚¶
　敏博貞愛慕之又命家僮訪貞僕馬俄而皆至即舎¶
　之既而設饌供食食竟飲酒數盃而散明日貞晨起¶
　話别李曰願更留一日侍歡笑生感其勤即留之明¶
　日乃别至京師居月餘有欵其門者自稱進士獨孤¶
　沼貞延坐與語甚聰辯且謂曰某家于陜昨西來過¶
<pb:KR3l0110_WYG_010-11b>¶
　李外郎談君之美不暇且欲與君為姻好故令某奉¶
　謁話此意君以為何如喜而諾之沼曰某今還陜君¶
　東歸當更訪外郎且謝其意也遂别去後旬月生還¶
　詣外郎别墅李見貞至大喜生即話獨孤沼之言因¶
　謝之李遂留生十日成禮妻色甚姝且聰敏柔婉生¶
　留旬月乃挈其妻孥歸青齊自是李君音問不絶生¶
　奉道每晨起閱黄庭内景經李氏嘗止之曰君好道¶
　寧如秦皇漢武乎求仙之力又孰若秦皇漢武乎彼¶
<pb:KR3l0110_WYG_010-12a>¶
　二人貴為天子富有四海竭天下之財以學神仙尚¶
　崩於沙邱𦵏於茂陵况君一布衣而乃惑於求仙耶¶
　貞叱之乃終無倦意其知道者亦不疑為他𩔖也後¶
　歲餘貞挈家調𨕖至陜郊李君留其女而遣生來京¶
　師明年秋授兖州參軍李氏隨之官數年罷秩歸齊¶
　魯又十餘年李有七子二女才質姿貌皆居衆人先¶
　而李容色端麗無殊少年時生益鍾念之無幾被疾¶
　且甚奔走醫巫無所不至終不愈一日屏人握生手¶
<pb:KR3l0110_WYG_010-12b>¶
　嗚咽流涕言曰妾自知死至然忍羞以心曲吿君幸¶
　君寛罪宥戾使得盡言己意悲不自勝生亦為之泣¶
　因慰之乃曰一言誠自知受責於君顧九稚子猶在¶
　側以為君累尚敢一發口且妾非人間人天命當與¶
　君偶得以狐狸賤質奉箕箒二十年未嘗纎芥獲罪¶
　懼以他𩔖貽君憂一女子血誠自謂竭盡今日永去¶
　不敢以妖幻餘氣託君念稚弱滿眼皆世間人為嗣¶
　續及某氣絶願少念弱子心無以枯骨為讐得全肢¶
<pb:KR3l0110_WYG_010-13a>¶
　體瘞之土中乃百生之賜也言終又悲慟淚百行下¶
　生驚恍傷感咽不能語相對泣良久以被蒙首背壁¶
　而卧食頃無聲生遂發被見一狐死被中生特感悼¶
　之為之殯斂𦵏之制皆如人禮畢生徑至陜訪李氏¶
　居墟墓荆棘閴無所見惆悵而還居嵗餘七子二女¶
　相次而卒其骸骨皆人也而貞終不以為異¶
杜陵韋氏子家于韓城有别墅在邑北十餘里開成四¶
　年秋自邑中遊焉日暮見一婦人素衣挈一瓢自北¶
<pb:KR3l0110_WYG_010-13b>¶
　而來謂韋曰妾居邑北里中有年矣家甚貧今為里¶
　胥所辱將訟於官幸吾子與紙筆書其事妾得以執¶
　詣邑長冀雪其恥韋諾之婦人即揖韋坐田野衣中¶
　出一酒巵曰瓢中有酒願與吾子盡醉於是注酒一¶
　飲韋韋方舉巵㑹有獵騎從西來引數犬婦人望見¶
　即東走數十步化為一少狐韋大恐視手中巵乃一¶
　髑髏酒若牛溺之狀韋因病熱月餘方瘳¶
長安興福寺有十光佛院其院宇極壯麗云是隋所制¶
<pb:KR3l0110_WYG_010-14a>¶
　貞觀中寺僧以其年祀綿逺慮有摧圮即經費計工¶
　且欲新其土木及將毁撤既啟户見有蛇萬數連貫¶
　其地蟠遶如積揺首呿喙若𧖟噬之狀寺僧大懼以¶
　為天憫重勞故假靈變於是不敢除毁¶
李林甫宅即李靖宅有𢎞師者以道術聞於睿宗時嘗¶
　與過其宅謂人曰後之人有能居此者貴不可言其¶
　後久無居人開元初林甫官為奉御遂徙而居焉人¶
　有告於𢎞師曰異乎哉吾言果如是十有九年居相¶
<pb:KR3l0110_WYG_010-14b>¶
　位稱豪貴於天下者一人也雖然吾懼其易製中門¶
　則禍且及矣林甫果相𤣥宗恃權貴為人觖望者久¶
　之及末年有人獻良馬甚髙而其門稍卑不可乘以¶
　過遂易舊製將毁其簷忽有蛇十數萬在屋瓦中林¶
　甫惡之即罷而不復毁焉未幾林甫竟籍沒校其始¶
　相至籍没果十九年矣¶
臨淮郡有館亭濵泗水上亭傍大木周數十拱突然勁¶
　枝陰合百步往往有疾風迅雷暮發其中人望見亭¶
<pb:KR3l0110_WYG_010-15a>¶
　中有二光對而上下赫然若電風雷既息光亦隨閟¶
　開元中有韋子春以勇力聞㑹子春客於臨淮有人¶
　語其事者子春曰吾將伺之於是挈衣槖止于亭中¶
　以伺焉後一夕忽有大風雷振于地亭屋揺撼果見¶
　二光照耀亭宇子春乃斂衣而坐果覺有物蟠繞其¶
　身冷如冰凍束不可解回視見二老人在身後子春¶
　即奮躍揮臂砉然有聲其縳亦解遂歸亭中未幾而¶
　風雷爽霽聞亭中腥若鮑肆明日視之見一巨蛇中¶
<pb:KR3l0110_WYG_010-15b>¶
　斷而斃血遍其地里人相告來觀謂子春且死矣及¶
　見之大驚自是其亭無風雷患¶
天寳中無畏師在洛是時有巨虵狀甚異髙丈餘廣二¶
　三尺蜿蜒若蟠繞出於山下洛民咸見之於是無畏¶
　師呪之蛇决水瀦洛城即說佛書義其蛇至夕則駕¶
　風雷來若傾聽狀無畏乃責之曰爾蛇也營居深山¶
　中因安其所何為將欲肆毒於世耶速去無患生人¶
　其蛇聞之遂俯于地若有慙色頃而死焉其後禄山¶
<pb:KR3l0110_WYG_010-16a>¶
　據洛陽盡毁宫廟果無畏所謂决洛水瀦城之應¶
開成中有隴西李生為利州録事㕘軍居于官舎中嘗¶
　曉起見蛇數百在庭生大懼盡命棄於郊野外其明¶
　旦羣蛇又集於庭生益懼駭其異也亦命棄去後一¶
　日羣蛇又至李生驚曰豈天將禍我乎蹙其容者且¶
　久後旬餘生以贓罪聞於刺史遣吏至門將按其罪¶
　且聞於天子生惶駭無以自安縊於庭樹絶脰而死¶
　生有妻感生不得其死亦自縊焉於是其家僮震慴¶
<pb:KR3l0110_WYG_010-16b>¶
　委身於井者且數軰果符蛇見之禍刺史即李行樞¶
　也¶
貞元十四年秋有異鳥其色青狀𩔖鳩鵲翔于睢陽之¶
　郊止藂木中有羣鳥千數俱率其𩔖列于左右前後¶
　而又朝夕各䘖蜚蟲稻梁以獻焉是鳥每飛則羣鳥¶
　咸噪而導其前或翼其傍或擁其後若傳喚警衛之¶
　狀立則環而向焉雖人臣侍天子之禮無以加矣睢¶
　陽人咸適野縱觀以為羽族之靈者然其狀不𩔖鸞¶
<pb:KR3l0110_WYG_010-17a>¶
　鳳由是益竒之時李翺客於睢陽翺曰此真鳳鳥也¶
　於是作知鳳一章備書其事¶
薛嵩鎮魏時鄴郡人有好育鷹隼者一日有人持鷹來¶
　告於鄴人遂市之其鷹甚神俊鄴人家所育鷹隼極¶
　多皆莫能及常臂以玩不去手後有東夷人見者請以¶
　繒帛百端為直曰吾方念此不知其所用其人曰此¶
　海鷂也善辟蛟螭患君宜於鄴城南放之可以見其¶
　用矣先是鄴城南陂蛟常為人患郡民苦之有年矣¶
<pb:KR3l0110_WYG_010-17b>¶
　鄴人遂持往其海鷂忽投陂水中頃之乃出得一小¶
　蛟既出食之且盡自是鄴民免其患有告於嵩乃命¶
　鄴人訊其事鄴人遂以海鷂獻焉¶
　¶
　¶
　¶
　¶
　宣室志卷十¶
